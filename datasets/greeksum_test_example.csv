abstract,article
Δείτε τη βιντεοσυνέντευξη με την Πέννυ Παναγιωτοπούλου με αφορμή τη νέα της ταινία ''September'' στο Flix.,"Επιμέλεια: Πόλυ Λυκούργου Δεν έχει ακόμα ολοκληρώσει τα τελευταία γυρίσματα, αλλά η Πέννυ Παναγιωτοπούλου άνοιξε στην κάμερα του Flix την καρδιά της και την πόρτα του μοντάζ της νέας της ταινίας, ''September''. Όσα είδαμε, μας έκαναν να θέλουμε να αγοράσουμε καινούργια σάκα, να ξύσουμε τα μολύβια μας, να μυρίσουμε στον ουρανό βροχή, να ξεκινήσουμε κι εμείς από την αρχή. Δέκα χρόνια μετά το σκηνοθετικό της ντεμπούτο ''Δύσκολοι Αποχαιρετισμοί ο Μπαμπάς μου'', η Πέννυ Παναγιωτοπούλου επιστρέφει με το ''September'' - μία ιστορία αστικής μοναξιάς, ανθρωπιάς, απώλειας, αλλά και κατανόησης, συνεύρεσης, κρυφών ονείρων. Η Άννα είναι μία 30χρονη κοπέλα που ζει στην Αθήνα, μόνη με το σκύλο της. Ιδιόρρυθμη και αυτάρκης, είναι αρκετά ευχαριστημένη με τη ζωή της μέχρι που πεθαίνει το σκυλί και εκείνη χάνει τον άξονά της. Τότε αρχίζει και κοιτά γύρω της, μέσα της, απέναντι - την γειτονική οικογένεια και τη γυναίκα που ζει μία εντελώς διαφορετική ζωή από τη δική της. Χτυπάει την πόρτα τους για να θάψει το σκυλί στον κήπο τους - είναι ο μόνος κήπος μέσα στο τσιμέντο της γειτονιάς τους. Οι δύο γυναίκες γνωρίζονται και, συνωμοτικά και σιωπηλά, αναγνωρίζονται: και οι δύο είναι μόνες. Η μία κρυφά επιθυμεί τη ζωή της άλλης. Γιατί όποιες επιλογές κι αν έχεις κάνει στη ζωή, κάτι έχεις αφήσει πίσω. Κι αυτό, κάθε Σεπτέμβρη θα σε πονάει. Ή θα σε σπρώχνει να ονειρεύεσαι ότι πιάνεις το νήμα από την αρχή - κι αυτή τη φορά θα το καταφέρεις. Χωρίς να έχει ολοκληρώσει ακόμα τα γυρίσματα, η Πέννυ Παναγιωτοπούλου μας εμπιστεύτηκε να δούμε πρώτη, ωμή εικόνα από το ''September'' (τα πλάνα που ντύνουν τη συνέντευξή της στο βίντεο είναι ακατέργαστα και χωρίς ήχο rushes της ταινίας) και μίλησε στο Flix για το τι σημαίνει για την ίδια να επιστρέφει, μετά από μία δεκαετία, στην κινηματογραφική μυθοπλασία. Παρακολουθείστε τη συνέντευξη της Πέννυς Παναγιωτοπούλουσ το Flix Διαβάστε ακόμα: * Ελληνικό σινεμά 2012-2013: Το αντίθετο της κρίσης! * 6 σκηνοθέτες στην Ελλάδα της κρίσης."
Ο ανήλικος οδηγήθηκε στην Ασφάλεια Θεσσαλονίκης και αναμένεται από την εισαγγελία ανηλίκων να καθοριστεί πού θα οδηγηθεί.,"Σε περιοχή κοντά στην Τούμπα, εντοπίστηκε πριν από λίγη ώρα από αστυνομικούς, ο 14χρονος ο οποίος είχε εξαφανιστεί από το Παπάφειο Ορφανοτροφείο όπου είχε οδηγηθεί μετά από παραγγελία της Εισαγγελίας Ανηλίκων καθώς κατηγορείται, μαζί με την 12χρονη αδελφή του, για ληστεία μετά φόνου, με θύμα έναν 87χρονο. Σύμφωνα με την αστυνομία, ο ανήλικος οδηγήθηκε στην Ασφάλεια Θεσσαλονίκης και αναμένεται από την εισαγγελία ανηλίκων να καθοριστεί πού θα οδηγηθεί. Στο μεταξύ, αύριο αναμένονται να απολογηθούν η 45χρονη γιαγιά του ανήλικου και ο 40χρονος σύντροφός της οι οποίοι εμπλέκονται στην υπόθεση και σε βάρος τους έχει ασκηθεί δίωξη για συνέργεια σε θανατηφόρα ληστεία. Η δολοφονία έγινε στις αρχές Δεκεμβρίου, με δράστες ανήλικους σε βάρους του 87χρονου μέσα στο σπίτι του στο κέντρο της Θεσσαλονίκης, με κίνητρο τη ληστεία μόλις για 250 ευρώ και μία αλυσίδα λαιμού. Το θύμα τους κατέληξε στο νοσοκομείο που νοσηλευόταν 4 ημέρες μετά. Η διεξοδική έρευνα αστυνομικών του Τμήματος Εγκλημάτων κατά Ζωής της Διεύθυνσης Ασφάλειας Θεσσαλονίκης με τη συλλογή προανακριτικού υλικού και την ανάλυση πληροφοριών για το έγκλημα σε βάρος του 87χρονου και η επισταμένη έρευνα του τόπου τέλεσης από συνεργείο της Υποδιεύθυνσης Εγκληματολογικών Ερευνών Βορείου Ελλάδος, οδήγησαν στην εξιχνίασή της υπόθεσης, με τον εντοπισμό και την ταυτοποίηση των δραστών. Πρόκειται για δύο ανήλικους Ρομά (αδέρφια αγόρι-κορίτσι 14 και 12 ετών αντίστοιχα), οι οποίοι αφού εισήλθαν παράνομα σε αύλειο χώρο μονοκατοικίας, προσέγγισαν το οίκημα πλην όμως έγιναν αντιληπτοί από τον 87χρονο ένοικο και με χρήση σωματικής βίας και αιχμηρού αντικειμένου που του απέσπασαν, αφαίρεσαν από τους εσωτερικούς χώρους χρηματικό ποσό και μία χρυσή αλυσίδα. Εξωτερικά τους παρείχαν συνδρομή η 45χρονη γιαγιά τους με τον 40χρονο σύντροφό της ελέγχοντας περιμετρικά το χώρο, ενώ στη συνέχεια διέφυγαν προς τέσσερις διαφορετικές κατευθύνσεις για να δυσκολέψουν το ερευνητικό έργο των Αρχών. Μάταια όμως, καθώς υπήρχαν μαρτυρίες αλλά και υλικό κλειστών κυκλωμάτων που κατέγραψε τις κινήσεις τους. Στο πλαίσιο των ερευνών και αφού ταυτοποιήθηκαν τα στοιχεία των δραστών, σε οικία προσωρινής διαμονής των δύο ενηλίκων στην Άνω Πόλη, βρέθηκε και κατασχέθηκε μαχαίρι που κατείχε παράνομα ο 40χρονος, οπότε και συνελήφθη. Συνελήφθη επίσης και η 45χρονη γυναίκα, καθώς σε έλεγχο που της έγινε βρέθηκαν δισκία τα οποία εμπίπτουν στις διατάξεις του Νόμου περί εξαρτησιογόνων ουσιών. Σε βάρος των δραστών σχηματίστηκε δικογραφία αφού είχε παρέλθει η αυτόφωρη διαδικασία, κατά περίπτωση, για τις προαναφερόμενες αξιόποινες πράξεις, η οποία υποβλήθηκε στις αρμόδιες Δικαστικές Αρχές και έτσι οι ενήλικοι συνελήφθησαν μόνο για τις περιπτώσεις των ναρκωτικών και του όπλου, αντιμετωπίζοντας βέβαια παράλληλα σε βάρος τους και την τακτική διαδικασία που τρέχει με την δικογραφία για το έγκλημα. Οι ανήλικοι δεν συνελήφθησαν, σχηματίστηκε δικογραφία σε βάρος τους, οδηγήθηκαν στο Παπάφειο Ορφανοτροφείο. Ωστόσο λίγο μετά, ο 14χρονος εξαφανίστηκε και τα ίχνη του αγνοούνται μέχρι σήμερα. Διαβάστε τις Ειδήσεις από την Ελλάδα και τον κόσμο, με την αξιοπιστία και την εγκυρότητα του News247.gr."